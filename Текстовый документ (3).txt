
Қадршиносии ғолибони озмуни ҷумҳуриявии “Илм—фурӯғи маърифат”
Дар толори раёсати Донишкадаи давлати Хуҷанд ба номи академи Б.Ғафуров маросими қадрдонии ғолибони даври ҷумҳуриявии озмуни “Илм фурӯғи маърифат”  ва “Фурӯғи субҳи доноӣ китоб аст” баргузор гардид. 
Дар ҷамъомад аз тарафи Раиси Иттифоқи касабаи кормандони мариф ва илми вилояти Суғд Мӯсобек Самеъзода ба ғолибони озмунҳо Сипосномаи Раиси Иттифоқи касабаи кормандони мариф ва илми вилояти Суғд ва тӯҳфаҳои хотиравӣ  супорида шуд, аз ҷумла аз Донишкадаи политехникии Донишгоҳи техникии Тоҷикистон ба номи академик М.С. Осимӣ дар шаҳри Хуҷанд ду нафар донишҷӯён Далерҷон Хобилов, донишҷӯи курси 2 ихтисоси  таъмини барномавии технологияҳои иттилоотӣ дар номинатсияи физика ва астрономия ҷойи дуюм ва Муаззамхон Мӯсоева, донишҷӯи курси 2 ихтисоси таъмини барномавии технологияҳои иттилоотӣ дар номинатсияи технологияи иттилоотӣ озмуни ҷумҳуриявии “Илм фурӯғи маърифат”  ҷойи сеюм гирифтаанд, Сипоснома ва тӯҳфаи хотиравӣ тақдим карда шуданд. 
Дар ҷамъомад ҳамчунин ба ду нафар донишҷӯён, аъзоёни фаъоли Кумитаи муттаҳидаи иттифоқи касабаи Донишкадаи политехникии Донишгоҳи техникии Тоҷикистон ба номи академик М.С. Осимӣ дар шаҳри Хуҷанд Фарангисхон Абдуллоева, донишҷӯи курси 1, ихтисоси истеҳсоли маҳсулот ва ташкили хӯроки умумии таҳсилоти рӯзона ва Диловар Бобозода, донишҷӯи курси 4 ихтисоси ташкили ҳамлу нақл ва идоракунӣ дар нақлиёти  автомобилӣ ва шаҳр таҳсилоти фосилавӣ низ бо Сипосномаву туҳфаҳо қадршиносӣ гардиданд.